**Jeronimas Prahiškis** ([ček.](https://lt.wikipedia.org/wiki/%C4%8Cek%C5%B3_kalba "Čekų kalba") _Jeroným Pražský_ , [lenk.](https://lt.wikipedia.org/wiki/Lenk%C5%B3_kalba "Lenkų kalba") _Hieronim z Pragi_, apie [1378 m.](https://lt.wikipedia.org/wiki/1378_m. "1378 m.") – [1416 m.](https://lt.wikipedia.org/wiki/1416_m. "1416 m.") [gegužės 30](https://lt.wikipedia.org/wiki/Gegu%C5%BE%C4%97s_30 "Gegužės 30") d. [Konstancas](https://lt.wikipedia.org/wiki/Konstancas "Konstancas")) – [čekų](https://lt.wikipedia.org/wiki/%C4%8Cekai_(tauta) "Čekai (tauta)") husitų veikėjas.

Baigęs [Prahos universitetą](https://lt.wikipedia.org/wiki/Prahos_universitetas "Prahos universitetas") nuo [1399](https://lt.wikipedia.org/wiki/1399 "1399") m. studijavo [Oksforde](https://lt.wikipedia.org/wiki/Oksfordas "Oksfordas"), buvo paveiktas [Džono Vaiklifo](https://lt.wikipedia.org/wiki/John_Wycliff "John Wycliff") idėjų. [1405](https://lt.wikipedia.org/wiki/1405 "1405")–[1412](https://lt.wikipedia.org/wiki/1412 "1412") m. dėstė [Paryžiaus](https://lt.wikipedia.org/wiki/Pary%C5%BEiaus_universitetas "Paryžiaus universitetas"), [Heidelbergo](https://lt.wikipedia.org/wiki/Heidelbergo_universitetas "Heidelbergo universitetas"), [Vienos](https://lt.wikipedia.org/wiki/Vienos_universitetas "Vienos universitetas") ir [Kelno universitetuose](https://lt.wikipedia.org/wiki/Kelno_universitetas "Kelno universitetas"); visur buvo kaltinamas erezijų skleidimu. 1412 m. pakviestas į [Lenkijos karaliaus](https://lt.wikipedia.org/wiki/Lenkijos_karalius "Lenkijos karalius") [Jogailos](https://lt.wikipedia.org/wiki/Jogaila "Jogaila") dvarą, gyveno [Krokuvoje](https://lt.wikipedia.org/wiki/Krokuva "Krokuva"); ten sakė pamokslus ir diskutavo su [katalikų](https://lt.wikipedia.org/wiki/Katalikai "Katalikai") dvasininkais. Atvykęs į Lietuvos didžiojo kunigaikščio [Vytauto](https://lt.wikipedia.org/wiki/Vytautas "Vytautas") dvarą, su juo lankėsi [Vitebske](https://lt.wikipedia.org/wiki/Vitebskas "Vitebskas") ir kitose [Lietuvos Didžiosios kunigaikštystės](https://lt.wikipedia.org/wiki/LDK "LDK") vietose, [Pskove](https://lt.wikipedia.org/wiki/Pskovas "Pskovas") demonstravo savo priešiškumą popiežiaus [kurijai](https://lt.wikipedia.org/w/index.php?title=Kurija&action=edit&redlink=1 "Kurija (puslapis neegzistuoja)").

Lietuvoje Jeronimas Prahiškis pagarsėjo kaip aršus misionierius, vadovavo [šventų miškų](https://lt.wikipedia.org/wiki/%C5%A0ventoji_girait%C4%97 "Šventoji giraitė") kirtimui, baltų šventovių niekinimui. Vytauto įsakymu buvo išsiųstas, kuomet pas kunigaikštį atėjusios moterys pasiskundusios, kad iš jų buvo atimta Dievo buveinė.
Grįžęs į Prahą ir sužinojęs apie [J. Huso](https://lt.wikipedia.org/wiki/Janas_Husas "Janas Husas") suėmimą, nepaisydamas įspėjimų, [1415](https://lt.wikipedia.org/wiki/1415 "1415") m. balandžio mėn. išvyko jo ginti į [Konstanco susirinkimą](https://lt.wikipedia.org/wiki/Konstanco_susirinkimas "Konstanco susirinkimas") (vyko [1414](https://lt.wikipedia.org/wiki/1414 "1414")–[1418](https://lt.wikipedia.org/wiki/1418 "1418") m.), jame apšauktas eretiku ir sudegintas. Jo ir Jano Huso sudeginimas davė pradžią [husitų](https://lt.wikipedia.org/wiki/Husitai "Husitai") judėjimui.(https://lt.wikipedia.org/wiki/Jeronimas_Prahi%C5%A1kis#cite_note-1)

XV a. pradžioje Vytautas į ją atsiuntė čekų misionierių Jeronimą Prahiškį (Jeroným Pražský), kuris tik suerzino žmones ir netrukus buvo atšauktas. 1413 m. rudenį jis su gausiu būriu misionierių ir dvasininkų, parengusių lietuviškus maldų tekstus, atplaukė Nemunu ir Dubysa ir, žadėdamas įvairiausias privilegijas, žemaičių bajorams įsakė krikštytis. Už tai gavę dovanų, šie pernelyg nesipriešino.  

[[1413 Žemaitijos krikšto pradžia]]
[[1415-11-28 Konstancos susirinkime žemaičiai LDK]]



