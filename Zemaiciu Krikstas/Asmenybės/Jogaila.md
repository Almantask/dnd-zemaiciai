[[1382 Dubysos sutartis - žk 3]]
[[Vytautas]]
[[1410-07-15 Žalgirio Mūšis]]

Nors iš pradžių atrodė, kad Lietuvos politika nesikeis, [[Jogaila]] ėmėsi rizikingo flirto su [[Kryžiuočių Ordinas]], 1380 m. Dovydiškėse sudarydamas su juo slaptą bendradarbiavimo sutartį.

Jo brolis Skirgaila suartėjo su kryžiuočiais dar labiau ir 1381 m. atvirai pasitelkė juos į pagalbą prieš maištaujantį Polocką. Tokia įvykių eiga, be abejo, sukėlė nerimą ne tik žemaičių kunigaikščio pareigas einančiam [[Kęstučiui]], bet ir patiems žemaičiams, todėl 1381 m. rudenį [[Jogaila]] buvo nuverstas.

Vis dėlto Jogaila išvengė rimtesnės bausmės: Kęstutis jį lyg mokinuką antriems metams išsiuntė valdyti Vitebsko. [[Vytautas]] irgi karštai gynė pusbrolį.

Žemaičiams žūtbūt norėjosi išvengti vidaus karo, todėl, pasak kryžiuočių kronikininko Vygando Marburgiečio, jie pasiuntė pas Jogailą pasiuntinius, deklaruodami, kad pripažįsta jį Lietuvos valdovu, bet tik su sąlyga, jeigu jis laikysis „protėvių tikėjimo ir savo tautos“. Kitaip tariant, žemaičiai siekė, kad Jogaila nutrauktų visus ryšius su kryžiuočiais ir atkurtų senąją tvarką, grąžindamas Kęstučiui Trakus.

Jogaila derėtis nesutiko, taigi žemaičiai nusprendė padidinti spaudimą, duodami Kęstučiui kariuomenę. Kęstutis apgulė Trakus. Žemaičius siutino matyti Trakus ginančius kryžiuočių ordino riterius. Tokiomis aplinkybėmis, matyt, visiems pasirodė natūralu, kad Jogaila staiga panoro taikytis, žadėdamas grąžinti Kęstučiui tai, kas jo.

Kai paaiškėjo, kad derybų dingstimi atsiviliojęs Kęstutį ir Vytautą į Vilnių, Jogaila juos suėmė, žemaičiai nieko nebegalėjo padaryti. Liubartas, kuris teoriškai būtų galėjęs perimti vadovavimą Kęstučio pajėgoms, aiškiai pasidavė Jogailai. Tą patį, kaip minėta, padarė ir daugelis kitų Kęstučio kariuomenės dalinių. Žemaičiai liko mūšio lauke vienui vieni ir be vado, taigi nusprendė trauktis į savo kraštą.

Padėtis toliau blogėjo: Kęstutis buvo pasmaugtas, Birutė – nuskandinta, jos artimiausi giminaičiai – suplėšyti ant rato... Atrodytų, žemaičiams neliko nieko kito, kaip tik pripažinti Algirdaičių valdžią, bet buvo įžeistas jų orumas. Jogaila ne tik lengvabūdiškai žaidė žemaičių interesais: jis paniekino jų gerą valią, jų autoritetą, jis atėmė iš jų ir pamėgino vietoj jo įbrukti visų nelaimių kaltininką – Skirgailą. Tai buvo pasikėsinimas į pačią žemaičių savivaldos teisę, žemaičiai stojo jos ginti.

![[Jagajła._Ягайла_(M._Godlewski,_1863).jpg]]