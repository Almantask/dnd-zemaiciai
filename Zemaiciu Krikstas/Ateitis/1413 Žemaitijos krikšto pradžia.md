Žemaitija buvo paskutinis Europos kampelis, kurį  pasiekė [krikščionybė](https://bernardinai.lt/zyma/krikscionybe?utm_source=article&utm_medium=backlink&utm_campaign=linkify).
[![](https://www.bernardinai.lt/wp-content/uploads/5799568916-medininku-vyskupija.jpg)
Medininkų vyskupijos steigimo ir jos vyskupo konsekravimo akto (1417 10 24) faksimilė. Nac. M. K. Čiurlionio dailės muziejaus iliustracija



Žemaičiai esą buvę atkaklūs pagonys ir  labai prisirišę prie savo protėvių tikėjimo. Žemaitija sudarė atskirą politinį vienetą ir nebuvo pajungta [Lietuvos](https://bernardinai.lt/zyma/lietuva?utm_source=article&utm_medium=backlink&utm_campaign=linkify) valstybei. Gediminas, dalydamas savo sūnums žemes, neminėjo žemaičių. 1413 m. Vytautas  davė atskirą privilegiją žemaičiams, o 1442 m. Kazimieras ją papildė ir įtvirtino žemaičių atskirumą. Nebuvo sureguliuoti Lietuvos santykiai su Vokiečių ordinu. Šis turėjo 1382 m. Jogailos, 1384 ir 1398 m. Vytauto bei 1404 m. abiejų kartu Žemaitijos užrašymus ordinui. TODO: praplėsti.

Krikščionybė neplito [Lietuvoje](https://bernardinai.lt/zyma/lietuva?utm_source=article&utm_medium=backlink&utm_campaign=linkify), ypač žemaičiuose, dėl blogų kelių, pelkėmis nusėto krašto ir misionieriams neprieinamų vietų. Gentys ir gentinė santvarka bei jų destrukcinė veikla iki valstybės sudarymo ir jai esant buvo pagrindinė [krikščionybės](https://bernardinai.lt/zyma/krikscionybe?utm_source=article&utm_medium=backlink&utm_campaign=linkify) vėlavimo priežastis. Vokiečių išvystyta feodalinė sistema  nešė žmonėms socialinę priespaudą, todėl iki tol laisvi (bent dauguma) žemaičiai priešinosi tai sistemai ir su  ja einančiai [krikščionybei](https://bernardinai.lt/zyma/krikscionybe?utm_source=article&utm_medium=backlink&utm_campaign=linkify) (Juozas Jurginis). Žemaičiai tvirtino, kad jie seniai jau būtų [krikščionys](https://www.bernardinai.lt/zyma/krikscionys?utm_source=article&utm_medium=backlink&utm_campaign=linkify), jei ne Ordino neteisybės, kurias jie patyrė patys ir matė Prūsuose. Žudynės, sudeginti kaimai, prievarta, imant  įkaitus, buvo atstumiantis pavyzdys žemaičiams.

Pasipriešinimą krikštui lėmė ir tai, kad prieš pradedant krikštyti buvo sugriautos senovės lietuvių tikėjimo šventyklos, užgesinta amžinoji ugnis, iškirsti šventais laikomi medžiai, giraitės, išnaikinti namie gerbti žalčiai. Vytautas, likęs vieninteliu Lietuvos valdovu ir toliau rūpinosi stiprinti krikščionybę Lietuvoje.  
  



