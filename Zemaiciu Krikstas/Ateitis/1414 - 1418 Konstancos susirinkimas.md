Šio susirinkimo pagrindinis tikslas buvo panaikinti Vakarų bažnyčios [schizmą](https://lt.wikipedia.org/wiki/Schizma "Schizma"), apsvarstyti Bažnyčios reformos ir tikėjimo klausimus.

Susirinkimą sušaukė [antipopiežius](https://lt.wikipedia.org/wiki/Antipopie%C5%BEius "Antipopiežius") Jonas XXII [imperatoriaus](https://lt.wikipedia.org/wiki/%C5%A0ventosios_Romos_imperijos_imperatorius "Šventosios Romos imperijos imperatorius") [Zigmanto I](https://lt.wikipedia.org/wiki/Zigmantas_Liuksemburgietis "Zigmantas Liuksemburgietis") paliepimu. Iš viso įvyko 45 posėdžiai, kuriuose, be imperatoriaus, dalyvavo 29 kardinolai, 3 patriarchai, 33 arkivyskupai, apie 300 vyskupų, 28 valstybių vadovai ar jų pasiuntiniai. Siekiant išvengti daugumą turėjusių italų nuomonės, buvo sudarytos sąlyginės skirtingų tautų grupės (taip pat ir [Lietuvos](https://lt.wikipedia.org/wiki/LDK "LDK") bei [Žemaitijos](https://lt.wikipedia.org/wiki/%C5%BDemaitija "Žemaitija")).

Šio susirinkimo metu buvo panaikinta Vakarų bažnyčios schizma – buvo paskelbta Visuotinio bažnyčios susirinkimo viršenybė [popiežiaus](https://lt.wikipedia.org/wiki/Popie%C5%BEius "Popiežius") atžvilgiu. Atsižvelgiant į šį sprendimą, buvo atstatydinti popiežius [Grigalius XII](https://lt.wikipedia.org/w/index.php?title=Grigalius_XII&action=edit&redlink=1 "Grigalius XII (puslapis neegzistuoja)"), antipopiežiai Jonas XXII ir Benediktas XIII. [1417](https://lt.wikipedia.org/wiki/1417 "1417") m. buvo išrinktas naujas popiežius [Martynas V](https://lt.wikipedia.org/wiki/Martynas_V "Martynas V").