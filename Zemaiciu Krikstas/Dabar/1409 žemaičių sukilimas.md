Žemaičių kova prieš Vokiečių ordino jungą virto **1409 sukilimu.** 1409 05 buvo sudeginta Ordino [[Skirsnemunės pilis]] ir išžudyti riteriai. Kita sukilėlių dalis puolė [[Klaipėdą]] ir, nors pilies užimti neįstengė, padarė daug nuostolių vokiečių kolonijai. Į pagalbą žemaičiams Vytauto nurodymu iš Lietuvos Didžiosios Kunigaikštystės atvyko bajoro [[Rumbaudas Valimaitis]] vadovaujamas raitelių dalinys. Sukilėliai išvijo kryžiuočius iš svarbiausių pilių.

Išsivadavusi iš Vokiečių ordino valdžios Žemaitija 1409 susijungė su likusia Lietuvos dalimi ir pripažino Vytauto valdžią. Vokiečių ordinui liko pajūrio sritis su Klaipėda. [[Kryžiuočių Ordinas]] ir [[Livonijos ordinas]] teritorijos nesusijungė. Vytauto parama žemaičiams buvo viena 1410 [Žalgirio mūšio](https://www.vle.lt/110580) priežasčių.

