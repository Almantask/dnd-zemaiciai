Per **1401 sukilimą,** prasidėjusį 03 13, žemaičiai atkirto kryžiuočius nuo jų pagrindinių jėgų, sudegino naujas [Dubysos pilį](https://www.vle.lt/straipsnis/dubysos-pilis-1/) ir Friedeburgo pilį, jų įgulas ir tarnus paėmė į nelaisvę. Ypač atkakliai prieš Vokiečių ordino valdžios ir [baudžiavos](https://www.vle.lt/69776) įvedimą kovojo laisvieji valstiečiai, krašte sudarę gyventojų daugumą. Išvijus vokiečius, Žemaitija vėl susijungė su likusia Lietuvos dalimi.